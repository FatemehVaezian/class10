<html>
    <head>
        <title>فاطمه واعظیان</title>
    </head>
    <body>

        <h1>قدرت شروع ناقص</h1>

        <h2>جستارهایی درباره ی بهتر انجام دادن کارها</h2>

        <br>
        <br>

        <h3>نویسنده: جیمز کلیر<br>ترجمه ی سید ایوب کوکبی</h3>
        
        <br>
        <br>
        <br>
        <br>

        <hr>

        <h4>پنج گام برای داشتن مغزی خلاق تر</h4>

        <p>همه ایده های بزرگ کم و بیش فرایند خلاقانه یکسانی
             را پشت سر میگذارند و در اینجا میخواهیم طرز کار این فرایند
              را شرح دهیم فهم این موضوع مهم است. زیرا تفکر خلاقانه
               مهمترین مهارت ممکن برای هر کس است. تقریباً برای هر مشکلی
                در کار یا زندگی خود می توانید از راهکارهای
                 نوآورانه، تفکر جانبی و ایده های خلاق کمک بگیرید.
            <br>
            هر کس میتواند با استفاده از این پنج گام یاد بگیرد چگونه خلاق شود.
             البته این بدان معنا نیست که خلاق بودن کار ساده ای است
              کشف خلاقیت درونی به شجاعت و ممارست فراوان نیاز دارد. 
              با این حال رویکردی پنج مرحله ای که بعدتر درباره
               آن خواهید خواند کمک میکند ابهامات این مسیر زدوده
               شود و در مسیری روشن برای کسب تفکر نوآور گام بردارید.
            <br>
            برای توضیح کارکرد این فرایند بگذارید داستان کوتاهی تعریف کنم
        </p>

        <hr>

        <h4>مشکلی که به راهکار خلاقانه نیاز داشت</h4>

        <p>
            در دهه ۱۸۷۰ روزنامه ها و چاپخانه ها با مشکل خاص و پرهزینه ای
             روبه رو بودند. در آن زمان عکاسی کار جدید و جذابی بود
              خواننده ها دوست داشتند تصاویر بیشتری ببینند ولی
               کسی نمی دانست چطور با هزینه کم و سرعت زیاد عکس چاپ کند.
            <br>
            مثلاً اگر روزنامه ای میخواست عکسی چاپ کند باید یک نفر را برای
             این کار استخدام میکرد که به صورت دستی تصاویر را یک به یک روی 
             صفحات فلزی حک کند. از این صفحات برای چاپ تصویر روی کاغذ 
             استفاده میشد اما آنها بعد از چند بار استفاده می شکستند.
              پیداست که این فرایند هزینه بر و وقت گیر بود.
            <br>
            فردریک یوجین آیوز کسی بود که برای این مشکل راهکار ارائه کرد.
             او به مسیر شغلی خود تا رسیدن به شخصیت ممتاز در حیطه عکاسی و 
             ثبت هفتاد اختراع در طول دوران کاری اش ادامه داد.
              داستان خلاقیت و نوآوری او که اندکی بعد آن را خواهم گفت - مثال
              خوبی برای درک پنج مرحله اصلی فرایند خلاقانه است.
        </p>
        
        <hr>

        <h4>جرقه یک الهام</h4>

        <p>
            آیوز کار خود را با شاگردی در چاپخانه ای در ایناکای نیویورک آغاز کرد.
             بعد از دو سال فراگیری چندوچون چاپ مدیریت
              یک نگارخانه عکاسی را در جوار دانشگاه کرنل بر عهده گرفت.
              او ده سال آتی زندگی اش را در نگارخانه اش برای یادگیری تکنیکهای جدید
              عکاسی و مطالعه دوربین ها چاپگرها و نورشناسی صرف کرد.
            <br>
            در سال ۱۸۸۱ جرقه یک تکنیک جدید چاپی به ذهن آیوز رسید او گفت:
            <q style="font-size: 18px">در کنار مدیریت نگارخانه فتوتایپم در ایتاکا درباره مشکلات موجود در فرایند هافتون ۱۳ نیز مطالعه میکردم
                 شبی با ذهنی درمانده از حل مشکلات به بستر رفتم و همین که صبح از خواب بیدار شدم، جزء به جزء روند
                  اجرایی و تجهیزات لازم را پیش چشمانم دیدم انگار تصویر آن چیزی که میخواستم روی سقف اتاق نقش بسته بود.</q>
            <br>
            <img>
            <br>
            آیوز بلافاصله تجسم خود را واقعیت بخشید و رویکرد جدیدش در چاپ را به منزله
             یک اختراع در سال ۱۸۸۱ به ثبت رساند. او ادامه این دهه را به بهبود تکنیک جدید
              چاپی خود سپری کرد. آیوز تا سال ۱۸۸۵ این فرایند را توسعه داد به طوری که نتیجه
               آن حتی از قبل بهتر بود. فرایند آیوز که بعدها به
                همین نام شهرت یافت هزینه های چاپ عکس را تا پانزده برابر کاهش داد و
                تا هشتاد سال بعد روشی استاندارد در صنعت چاپ باقی مانده بود.
            <br>
            بسیار خب، اکنون ببینیم در داستان آیوز چه درسهایی درباره فرایند خلاقانه وجود دارد.
        </p>

        <hr>

        <h4>پنج گام فرایند خلاق</h4>

        <ol style="color: red">

            <li>جمع آوری اطلاعات</li>
            <li>موشکافی ذهنی اطلاعات </li>
            <li>فاصله گرفتن از مشکل </li>
            <li>تجلی ایده</li>
            <li>اصلاح و پختن ایده </li>
            
        </ol>

        <img>

        <hr>

        <h4>پنج گام هر فرایند خلاقانه در عمل</h4>

        <p>
            فرایند خلاقانه فردریک یوجین آیوز که به خلق صنعت جدید چاپی انجامید نمونه کامل و عملی پنج گام بالا است
            <br>
            در گام اول، آیوز شروع کرد به جمع آوری اطلاعات او دو سال شاگرد یک چاپخانه بود و چهار سال دیگر در یک آزمایشگاه عکاسی کنار دانشگاه کرنل به کار مشغول شد. این تجربیات به آیوز مقدار زیادی اطلاعات داد و کمک کرد که بتواند بین عکاسی و چاپ پیوند برقرار کند.
            <br>
            در گام دوم آیوز به صورت ذهنی چیزی را که آموخته بود بررسی کرد. او تا سال ۱۸۷۸ تقریباً همه زمانش راصرف تجربه و یادگیری روشهای جدید کرد دائماً با ترکیب ایده های موجود سعی میکرد ایده ها و روشهای جدیدی خلق کند.
            <br>
            در گام سوم از مشکل فاصله گرفت آیوز قبل از آن که جرقه ایده جدید در ذهنش روشن شود چند ساعتی خوابید میتوان چالشهای خلاقانه را حتی مدت بیشتری کنار گذاشت. صرف نظر از این که چقدر از مشکل فاصله گرفته اید باید در طول این زمان کار سرگرم کننده ای انجام دهید که مشکل کاملاً از ذهن شما خارج شود
            <br>
            در گام چهارم جرقه ای در ذهن او زده شد. آیوز راه حل مشکل را قبل از بیدار شدن جلوی چشمانش دید 
            <q style="color: blue">خود من بیشتر اوقات موقعی که برای خواب دراز میکشم ایده های مختلف به ذهنم میرسد به محض این که یک روز به ذهنم استراحت میدهم ناخودآگاه راه حل را پیدا
                می کنم. 
            </q>
            <br>
            در گام پنجم آیوز سالها به اصلاح و بهبود ایده اش پرداخت در حقیقت او آن قدر جوانب مختلف فرایند چاپش را بهبود بخشید که توانست آن را به مثابه یک اختراع جدید ثبت کند. این مرحله به رغم اهمیت فراوانش اغلب نادیده گرفته میشود. عشق بازی با ایده خام هنر نیست هنر آن است که ایده خام را با بهبودهای پیاپی به مرحله پختگی و تکامل برسانید.
        </p>
    </body>
</html>